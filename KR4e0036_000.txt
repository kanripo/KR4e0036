# -*- mode: mandoku-view; -*-
#+TITLE: 藍山集
#+DATE: 2015-08-25 00:17:01.170981
#+PROPERTY: ID KR4e0036
#+PROPERTY: BASEEDITION WYG    
#+PROPERTY: JUAN 提要
<pb:KR4e0036_WYG_000-1a>¶
欽定四庫全書　　　　集部六¶
　提要¶
　　藍山集六巻　　　　别集類五(明/)¶
　　　　(臣/)等謹案藍山集六巻明藍仁撰仁字靜之¶
　　　　崇安人明史文苑傳附載陶宗儀傳末稱元¶
　　　　末杜本隱居武夷山仁與弟智往師之授以¶
　　　　四明任松卿詩法遂謝科舉一意為詩後辟¶
　　　　武夷書院山長遷邵武尉不赴乂稱其明初¶
<pb:KR4e0036_WYG_000-1b>¶
　　　　内附隨例徙臨濠則必當嘗仕張士誠又集¶
　　　　中有甲寅仲冬攝官詩甲寅為洪武七年則¶
　　　　放歸又嘗仕宦特其始末不可考耳仁詩規¶
　　　　摹唐調而時時流入中晚蒋易作是集序稱¶
　　　　其和平雅澹詞意融怡語不彫鎪氣無脂粉¶
　　　　出乎性情之正而有太平之風惜其不列承¶
　　　　明著作浮湛里閭傲睨林泉有逹士之襟懐¶
　　　　無騷人之哀怨即屢更患難而心恒裕如要¶
<pb:KR4e0036_WYG_000-2a>¶
　　　　其所作皆治世之音也雖推之稍過實亦近¶
　　　　之閩中詩派明一代皆祖十子而不知仁兄¶
　　　　弟為之開先遂没其創始之功非公論也明¶
　　　　史蓺文志載仁集六巻朱彛尊作詩綜時猶¶
　　　　及見之今外間絶少傳本榕城詩話言呉焯¶
　　　　家有之然呉氏藏書今進入書局者未見此¶
　　　　本其存佚又不可知恐遂湮沒謹從永樂大¶
　　　　典中採掇裒輯得詩五百餘篇仍釐為六巻¶
<pb:KR4e0036_WYG_000-2b>¶
　　　　以符原目著之于録焉乾隆四十六年九月¶
　　　　恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
